1. Тхьэм япэщӀыкӀэ къигъэщӀащ уафэмрэ щӀылъэмрэ
2. ЩӀылъэр зэпцӀтэкъым икӀи нэщӀт, кӀыфӀыгъэри щхьэщытт хышхуэ лъащӀэншэм; Тхьэм и Псэр щыхуарзэрт псы гущӀыӀум.
3. ЖиӀащ Тхьэм: – Ирехъу нэху. Нэху хъуащ.
4. Илъэгъуащ Тхьэм нэхугъэр зэрыфӀыр; къыхигъэкӀащ Тхьэм нэхугъэр кӀыфӀыгъэм.
5. Нэхугъэм Тхьэм фӀищащ «махуэ», кӀыфӀыгъэм – «жэщ». Хъуащ жэщ, щащ нэху: ар зы махуэт.
6. АдэкӀэ жиӀащ Тхьэм: – Къыщрехъу псыкум уафэлъащӀэ икӀи къыгурырегъэкӀ абы псым псыр.
7. КъигъэщӀащ, арати, Тхьэм уафэлъащӀэ, абыкӀэ зэщхьэщигъэкӀащ уафэлъащӀэм и щӀагъ щӀэт псымрэ абы и щӀыӀум тет псымрэ. Апхуэдэуи хъуащ.
8. ФӀищащ Тхьэм уафэлъащӀэм уафэ. Хъуащ жэщ, щащ нэху: ар етӀуанэ махуэт.